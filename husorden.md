# Husorden

## Affald: ([klik her for at se ny fælles affaldshåndtering fra 01.12.1012](http://ef-lanternen.dk.linux45.unoeuro-server.com/wp-content/uploads/F%C3%A6lles-affaldsh%C3%A5ndtering-for-E.doc))

Der må ikke smides pizzabakker, juletræer og andre større genstande, som ikke er egnet til at komme ned gennem nedfaldsskakten. Aviser, ugeblade og reklamer skal afleveres i de særligt opstillede papir containere. Flasker og glas skal ligeledes afleveres i de særligt opstillede flaske containere i det afaldsskur der er placeret mellem Sekstanten og Kompasset, dette må ikke gøre udenfor tidsrummet kl.9.00-22.00. Ved storskrald henvises til nærmeste genbrugs station Vermlandsgade Genbrugsstation, Herjedalgade 2-4, 2300 København S. Overtrædelser til ovenstående vil medføre at den enkelte gøre ansvarlig for sin fejl.

## Altaner:

Altaner skal til enhver tid fremstå ryddelige af hensyn til evt.brandredningssituationer. Det er ikke tilladt at ophænge blomsterkasser eller andet på ydersiden af altanens brystninger (uanset glas eller murværk). Det er ej heller tilladt at ryste tæpper, sengetøj eller lignende ud af vinduer/franske døre eller ud fra altaner. Indvendig afdækning af altaners glasbrystninger, må kun foretages med aftageligt materiale der fremstår i samme ensfarvede nuance som nævnt under markiser.

Der henvises endvidere til vedtægternes § 20 stk 5, hvori står det ikke er tilladt at foretage maling af altaner og udvendige bygningsdele iøvrigt, eller opsætte vindafskærmninger, uden bestyrelsens samtykke.

Omkring markiser mv. henvises til vedtægternes § 20, stk 5. Markiser over egen altan/terrasse må ikke finde sted, uden foregående tilladelse fra bestyrelsen.

Omkring farvevalg henvises til responsum fra Lanternes arkitekter Smith, Hammer & Lassen. Af æstetiske grunde for ejendommens hele agtes dette farvevalg fastholdt.

## Barnevogne:

Der henstilles til, at barnevogne og klapvogne ikke placeres på trappen eller i opgangene, men i egen bolig.

## Boldspil/Leg:

Boldspil må ikke finde sted ovenpå parkeringskælderen, i parkeringskælderen, på stier, foran opgangene, eller i opgangene. Der henvises til Amager Fælled eller det grønne areal ved kulturhuset Islands Brygge. Der findes en små børns legeplads bag bebyggelsen Sekstanten.

## Bore/Banketider

Venligst tag hensyn til dine naboer og sørg for, at holde støj niveauet så du/I selv ville kunne accepterer dette, gælder alle ugens dage!

Støjende maskiner og andet værktøj må KUN anvendes mellem 9.00-20.00 på hverdage. Lørdag, Søndag og helligdage mellem 10.00-14.00

## Cykler:

Cykler må ikke henstilles i opgangene eller på stier. De skal placeres i cykelstativer på terræn foran opgangene eller i cykel stativer i kælderen. Desuden må cykler ikke placeres i porten. Christiana cykler placeres ligeledes i forbindelse med de anlagte cykelstativer.

Viceværten har pligt til at flytte eventuelle cykler der ikke er placeret i henhold til ovenstående.

## Døre:

Dørene til alle opgangene, parkeringskælder m.v. skal altid holdes lukket (aflåst) så uønskede ikke kommer ind.

## Fester/Musik/Støj:

Alle fester skal annonceres i GOD TID, dvs. senest 3 dage før festen afholdes.

Holdes der fest fredag/lørdag og andre dage efterfulgt af fridage, opfordres musikken til at holdes på et nivaeu så det kun kan høres i egen lejlighed efter kl.01.00. Hvis man derefter vil høre høj musik, støje el. lign må dette forekomme andet sted. Såfremt man støjer bedes vinduer og altandøre holdes lukket efter 23.00.

I hverdagen opfordrer vi til musik holdes på et niveau så det kun kan høres i egen lejlighed.

## Fodring af dyr:

Fodring af vilde dyr og fugle må ikke finde sted på eller fra ejendommens arealer, heller ikke på og fra altanerne.

## Grafitti og Hærværk:

Det er ikke tilladt at udføre skadelige handlinger som graffiti, hærværk og lign. på ejendommen, samt ejendommens tilhørende arealer og genstande. Såfremt dette udføres, er man erstatningspligtig for det økonomiske tab ejendommen har lidt, herunder ydelse til 3 part for istandsættelse, ekstraordinær rengøring og andre nødvendige leverancer til udbedringer af den eller de pådragne skader som følge deraf.

## Grill:

Det er tilladt at benytte grill på altaner og terrasser under hensyntagen til såvel klimatiske forhold som naboer.

OBS grillen må ikke placeres for tæt på vinduerne pga. vinduernes UV filter, da der på den måde kan opstå brand.

## Husdyr:

Det er tilladt at medbringe sit/sine almindelige husdyr ved indflytning i Lanternen. Husdyr må ikke være til gene for andre. Husdyr skal på fællesarealerne ALTID holdes i snor eller i bur.

## Kælderen:

Kælderrum til de enkelte lejligheder skal holdes aflåste, brandstof og andre brandfarlige væsker og lign. må ikke opbevares i kælderen.

## Opgangene:

Hoveddøren til opgangene skal altid holdes lukket (aflåst). Larm, rygning og drikkeri er strengt forbudt i trappeopgangene, samt at smide cigaret skodder el. lign affald i opgangene eller på trapperne. Dette gælder også uønskede reklamer, aviser og ugeblade, disse skal fjernes og smides i papircontainere, så opgangene og trapperne holde pæne og rene.

## Opslag:

Opslag eller lign. må finde sted på opslagstavle nederst i opgangene ved postkasserne.

## Parkering:

Parkering er kun tilladt i de dertil indrettede parkerings båse i parkeringskælderen. Parkering på offentlig vej er i henhold til normalt gældende regler. Parkering er på sti ved spejlbassin ikke tilladt (brandvej). Parkering på Drechsels plads er ikke tilladt.

## Terrasser:

Private terrasser må ikke betrædes uden ejerens tilladelse. Terrasser skal holdes ryddelige. Det er ikke tilladt at opsætte afskærmning omkring sin terrasse, udover det afskærmning der er opsat fra byggeriets start.
